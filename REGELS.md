# Regels voor gebruik en ontwikkeling c6-88

## Regel 1: Regels en hun hiërarchie

Een regel begint met de kop "Regel", gevolgd door een geheel getal, een dubbele punt en een titel.

De regels in dit document zijn opgebouwd volgens een stricte hiërarchie.
De regel met het lagere nummer (de "lagere regel") heeft voorrang op de regel met een hoger nummer (de "hogere regel").

Hogere regels moeten lagere regels verfijnen of iets regelen dat niet in strijd of onbesluitbaar is volgens lagere regels.

Als gevolg van deze hiërarchie moeten uitzonderingen op een regel onderdeel van zijn de regel zelf, zij kunnen niet in hogere regels worden toegevoegd.

Documenten waarnaar verwezen wordt in een bepaalde regel nemen als geheel de plek in de hiërarchie van de verwijzende regel.

## Regel 2: Vastleggen en handhaven
De regels voor gebruik en ontwikkeling van c6-88 worden alleen vastgelegd in c6-30, c6-31 of documenten waar die twee documenten naar verwijzen.

Hoe regels gehandhaafd worden wordt niet vastgelegd in de documenten van c6-88.

## Regel 3: Begin- en einddata
Regel 1 tot en met 3 gelden vanaf hun begindatum tot het einde der tijden.
Regels met nummer 4 en hoger gelden van hun begin- tot en met hun einddatum.
Regels kunnen alleen zaken regelen die binnen hun eigen geldigheidstermijn vallen.

De begindatum van een nieuwe of veranderde regel is de eerste dag nadat ze opgenomen zijn in een document.

De einddatum van een veranderde regel is de dag voor begindatum van de verandering.
De einddatum van regel 4 en alle hogere nummers is 262144 dagen na 9 augustus 2021 in de Gregoriaanse kalender.

## Regel 4: Vertalen van en naar c6-88

Voor het vertalen van Nederlands of andere talen naar c6-88 mogen geautomatiseerde hulpmiddelen worden gemaakt.

Voor het vertalen van c6-88 naar een set transmissiesymbolen en andersom mogen geautomatiseerde hulpmiddelen worden gemaakt.

Voor het vertalen van c6-88 naar het Nederlands of andere menselijke talen mogen geen geautomatiseerde hulpmiddelen worden gemaakt of gebruikt.

## Regel 5: Onderwijs
De gebruikers zorgen dat er in het Nederlands onderwijs is in en over c6-88 voor bestaande gebruikers en mogelijk geïnteresseerde gebruikers.
Het onderwijs moet voldoen aan de documentatie en mag maximaal 1 jaar achter lopen op de meest recente versie.
Als dat bij bepaald onderwijs niet het geval is, zorgen de gebruikers dat de leerlingen van dat onderwijs van die vertraging op de hoogte gesteld worden.

Onderwijsmaterialen mogen toegevoegd worden in de documentatie, maar mogen ook elders ondergebracht worden.
