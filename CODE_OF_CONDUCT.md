# Gedragscode behorende bij deelname aan c6-88

Deze gedragscode (c6-33) beschrijft wat wij beloven en verwachten in onze gemeenschap.

## Onze belofte

Wij als leden, bijdragers en leiders beloven in onze gemeenschap een waardevolle ervaring te bieden voor iedereen ongeacht de kenmerken van de persoon.
Wij beloven om te handelen en communiceren op een wijze die bijdraagt aan een open, uitnodigende, diverse, inclusieve, gezonde en zichzelf positief ontwikkelende gemeenschap.


## Onze standaarden

Voorbeelden van gedrag dat bijdraagt aan een positieve omgeving in onze gemeenschap omvatten, maar zijn niet beperkt tot:

* Empathie, vriendelijkheid en duidelijkheid tonen naar andere mensen
* Respectvol zijn en leren van bij verschillende meningen, perspectieven en ervaringen
* Feedback geven en ontvangen op de manier en het niveau dat jij en de ander aankunnen
* Leren van fouten en bijdragen aan het herstel ervan
* Een balans met de gemeenschap zoeken tussen eigenbelang en collectief belang

Voorbeelden van onacceptabel gedrag omvatten, maar zijn niet beperkt tot:
* Gebruik van taal of beelden die fysiek lustopwekkend (kunnen) werken op plaatsen en tijden waar de gemeenschap lustopwekking ongepast vindt
* Irritante of beledigende opmerkingen die niet op korte termijn bijdragen aan de positieve ontwikkeling van de gemeenschap
* Publieke of persoonlijke pesterijen waarvan aannemelijk is dat de gemeenschap en/of de ontvanger dit niet waardeert
* Persoonlijke informatie over anderen publiceren, zoals fysiek of emailadres, favoriete kleur of boek, zonder expliciete toestemming
* Het uitbesteden van jouw probleem met iemand anders in de gemeenschap aan een derde partij, of het aannemen van zo'n probleem

## Handhavingsverantwoordelijkheid

Leiders in deze gemeenschap zijn verantwoordelijk voor het verhelderen en handhaven van onze standaarden. Zij nemen per definitie passende en eerlijke correctieve actie naar aanleiding van gedrag dat zij ongepast, te bedreigend of schadelijk vinden.

Leiders hebben het recht en de verantwoordelijkheid om commentaar, 'commits', code, wiki aanpassingen, 'issues', en andere bijdragen te verwijderen, te veranderen of af te wijzen als ze in strijd zijn met c6-33. Ze zullen de reden voor deze censurering alleen mededelen aan de betreffende persoon of personen. Deze personen mogen zelf kiezen of ze deze toelichting delen met de rest van de gemeenschap.

## Kadering

c6-33 is van toepassing op alle gemeenschapsruimten en geldt ook als een individu onze gemeenschap op andere plekken officieel vertegenwoordigt. Dit is in ieder geval aan de orde wanneer iemand gebruikt maakt van een officieel emailadres van ons, boodschappen deelt via een officiele sociale media account van ons of door ons als aangewezen afgevaardigde deelneemt aan een virtueel of reëel evenement.

## Handhaving

Voorvallen van ongepast, te bedreigend of anderszins onacceptabel kunnen worden gerapporteerd aan de leiders via het ['Issues'-tabblad](https://github.com/bvangils/c6-88/issues). Alle klachten worden bekeken en onderzocht in lijn met c6-33. Gemeenschapsleiders zijn verplicht de veiligheid van de indiener, de beschuldigde en zichzelf in acht te nemen bij de behandeling van een incident.

## Handhavingsrichtlijnen

De leiders volgen de volgende richtlijnen bij het bepalen van de gevolgen van elke handeling of communicatie-uiting waarvan zij vinden dat deze in strijd is met c6-33:

### 1. Herstel

**Situatie**: Taalgebruik of ander gedrag dat ongepast is in deze gemeenschap.

**Gevolg**: Een persoonlijke, schriftelijke waarschuwing van een leider, die duidelijk maakt welke overtreding begaan is en waarom dit een overtreding is. Er kan een persoonlijke verontschuldiging aan de indiener geëist worden.

### 2. Waarschuwing

**Situatie**: Een overtreding door een enkele of meerdere handeling(en).

**Gevolg**: Een waarschuwing met vastgestelde gevolgen bij herhaling: Geen communicatie voor een vastgestelde duur met de betrokken leden, inclusief ongevraagd contact met degene die c6-33 handhaaft. Dit omvat het vermijden van interactie in gemeenschapsruimten en via externe kanalen. Dit communicatieverbod overtreden kan leiden tot een tijdelijke of permanente verbanning.

### 3. Tijdelijke verbanning

**Situatie**: Een grove overtreding, waaronder terugkerend ongepast gedrag.

**Gevolg**: Een verbod van vastgestelde duur op handelen binnen en communicatie met de hele gemeenschap voor een vastgestelde duur. Geen publieke of persoonlijke communicatie met de betrokken leden, inclusief ongevraagd contact met degene die c6-33 handhaaft. Dit verbod overtreden kan leiden tot een permanente verbanning.

### 4. Permanente verbanning

**Situatie**: Minimaal 3 maal een grove overtreding van c6-33 of overtreding van het verbod behorende bij een tijdelijke verbanning.

**Gevolg**: Een permanent verbod op elke handeling binnen en communicatie met de gemeenschap. Vastlegging van de naam van de overtreder, overtredingen en behandelende handhaver(s) in het document [VERBANNINGEN.md](VERBANNINGEN.md)

## Erkenning

Deze gedragscode, c6-33, is losjes gebaseerd op het [Contributor Covenant](https://www.contributor-covenant.org) versie 2.0. Deze is beschikbaar (inclusief vertalingen) via https://www.contributor-covenant.org/version/2/0/code_of_conduct.html.
