# c6-88 teken- en taalset
Dit document is c6-30, het hoofddocument van de c6-88 teken- en taalset.
c6-88 is oorspronkelijk ontworpen door c4-88 in het Nederlands.
De thuisbasis van c6-88 op internet is <https://www.c6-88.org>.

## Missie
Tekens en talen beïnvloeden hoe leden in de gemeenschap (kunnen) communiceren, onthouden en denken. 
De missie is om de gemeenschap met c6-88 nieuwe mogelijkheden te bieden voor het onderhouden en vernieuwen van de gemeenschap zelf.

## Schrijfwijze
c6-88 wordt beschreven in Nederlands, gebaseerd op het Latijnse schrift en Arabische cijfers.
De documentatie is opgemaakt met [Github Flavored Markdown (GFM)](https://github.github.com/gfm/) om de teksten meer visuele structuur te geven voor de lezer.
Soms wordt in de broncode de combinatie van terugstreep en koppelteken (\\-) gebruikt om een koppelteken (-) weer te geven om bepaalde opmaak door GFM te voorkomen.

## Hiërarchie
Documenten van c6-88 bestaan in een stricte hiërarchie.
Ieder document moet geïnterpreteerd worden vanuit documenten hoger in de hiërarchie.
De hiërarchie op het hoogste niveau staat in onderstaande lijst:
1. [c6-30](README.md) is de top van de documenthiërarchie van c6-88 en schept daarmee de context voor al het andere.
2. [c6-31](REGELS.md) bevat de regels voor het gebruik en de ontwikkeling van c6-88.
3. [c6-32](LICENCE) bevat de licentie rondom de auteursrechten en aanverwante zaken van c6-88.
4. [c6-33](CODE_OF_CONDUCT.md) bevat de gedragscode voor de gemeenschap die deelneemt aan c6-88.
5. [c6-34](CONTRIBUTING.md) bevat de richtlijnen voor deelnemers die willen bijdragen aan de ontwikkeling van c6-88.
6. [c6-35](https://github.com/bvangils/c6-88/wiki) bevat officieuze informatie over of in relatie tot c6-88.

Ontwikkelde code die geen documentatie is, dient te voldoen aan de documentatie.

## Tekenset
Met het woord 'tekens' bedoelen we exclusief de 12 tekens waarmee in c6-88 gecommuniceerd wordt.
Andere elementen van de taal, zoals onder andere 'code', 'symbolen', 'letters' en 'cijfers', worden gevormd door een combinatie van tekens.
Om in het Nederlands te kunnen verwijzen naar de tekens, hebben zij elk een naam gekregen.
Het onderstaande overzicht bevat op de bovenste rij de c6-88 tekens en op de onderste rij hun naam.
Dit zijn achtereenvolgens de cijfers 1 tot en met 9, het cijfer 0, het koppelteken en de c.

![De 12 c6-88 basistekens](https://raw.githubusercontent.com/bvangils/c6-88/main/tekens/c6-88-namen.png)

## Taalsets
Losse tekens betekenen niets, dat doen zij pas in de context van een taalset.
De taalset wordt aan het begin van elk bericht benoemd.
De benoeming van taalset wordt gecommuniceerd met de tekens: cn-, waarbij n een teken is van 1 tot 9.
Er zijn 6 taalsets gedefinieerd.
Ieder van de sets heeft een gebruiksdoel:
* [c1- set](taalsets/c1-.md): Het alfabet, interpunctie en symbolen voor communicatie van tekst.
* [c2- set](taalsets/c2-.md): Cijfers, symbolen en operators voor rekenkundige communicatie in het achttallig stelsel.
* [c3- set](taalsets/c3-.md): Beperkte set concepten voor efficiëntere communicatie van basisboodschappen dan met de c1- of c2- set.
* [c4- set](taalsets/c4-.md): Eigennamen die verwijzen naar levende entiteiten.
* [c5- set](taalsets/c5-.md): Codes om programmering van een microprocessor of -controller over te dragen.
* [c6- set](taalsets/c6-.md): Eigennamen die verwijzen naar niet-levende entiteiten, zoals plaatsen, tijden en voorwerpen.

## Status
* De eerste officiële uitgave van c6-88 is bij Release 1.0.
    Tot die uitgave kunnen er onaangekondigd nog flinke veranderingen plaatsvinden.
